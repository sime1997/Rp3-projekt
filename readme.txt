Caffe Bar - Blagajna za caffe bar. Napravite aplikaciju za caffe bar koja omogućava ispis računa te prati stanje artikala u skladištu i u hladnjaku caffe bara. 
Trebaju postojati dva različita načina logiranja u aplikaciju: za konobare i za vlasnika, odnosno voditelja.
Na početku smjene glavni konobar se ulogirava u aplikaciju te izdaje račune u svoje ime. 
Na kraju smjene konobar mora zatražiti ispis prometa i zarade te se nakon toga odlogirava. 
Aplikacija izlistava svu trenutnu ponudu pića u caffe baru te konobar odabire piće i količinu koja je naručena te ispisuje račun. 
Nakon toga mora upisati s koliko novaca je gost platio te mu aplikacija računa koliko mu treba vratiti. 
Također, konobar ima uvid u stanje skladišta i hladnjaka. Konobar hladnjak puni artiklima iz skladišta. 
Aplikacija stalno prati stanje u skladištu i u hladnjaku te konobara upozorava na male količine određenih artikala, 
odnosno treba li naručiti neke artikle jer ih je malo u skladištu ili treba napuniti hladnjak. 
Konobar mora obavijestiti aplikaciju o dolasku naručenih artikla te unijeti količinu novih artikala. 
Konobari imaju pravo na dvije kave u smjeni i jedan cijeđeni sok besplatno, ali svejedno moraju ispisati račun za to kako bi se moglo pratiti stanje u skladištu. 
Na svako piće izvan toga, imaju popust u iznosu od 20% cijene pića. 
Kada se vlasnik ulogira u aplikaciju postoji mogućnost unosa novih pića u sustav te brisanje ili mijenjanje cijene već postojećih. 
Vlasnik također mora moći unositi i brisati konobare koji su trenutno zaposleni, tj. napraviti njihove korisničke račune.
Također, aplikacija nudi mogućnost računanja količine konzumacije određenog artikla u određenom vremenu kako bi se što bolje moglo odrediti što gosti najviše/najmanje naručuju. 
Postoji i mogućnost stavljanja nekih artikala na akciju u određeno vrijeme, odnosno happy hour.
